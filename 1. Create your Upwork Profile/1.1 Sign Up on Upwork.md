# Profil yaratish

Upwork - dunyodagi eng katta frilanserlik platformalaridan biri hisoblanadi. Platformada kuniga minglab yangi ishlar joylab boriladi. Ish haqi esa ko'p hollarda mahalliy narxdan ancha baland turadi.

Bundan tashqari Upwork frilanserlar uchun ishonchli va nisbatan xavfsiz platforma. Har bir ishlagan soatingiz uchun haq olishingizni Upwork kafolatlaydi. Aynan shu sababli boshqa platformalardan ajralib turadi.

Xo'sh, siz Upwork yaratgan imkoniyatlardan qanday foydalanishingiz mumkin? Bu maqolada, Upworkga sayohatingizni boshlash uchun zarur bo'lgan bilimlarni ulashaman.

Upworkga kirishga tayyormisiz? Unda platformada ro'yxatdan o'tish bosqichlarini ko'rib chiqamiz.

## **1. Upwork.com sahifasiga kiring va “Sign Up” tugmasini bosing**

Birinchi bo'lib, Upwork.com ga kiring. Sahifa o'ng taraf tepasida turgan "Sign Up" (Ro'yxatdan o'tish) tugmasini bosing.

![Go to Upwork](../assets/images/lesson-1/landing.png)

‍
## **2. Elektron pochtangiz, Apple yoki Google akkauntingiz bilan ro'yxatdan o'ting**

Upworkda bepul akkaunt yaratish uchun sizda bir nechta tanlov bor:

* Agar Apple yoki Google akkauntingiz bilan ro'yxatdan o'tsangiz, username va parolingiz ushbu akkauntingiz xotirasida turadi.
* Elektron pochtangizni kiritib alohida akkaunt yaratishingiz mumkin. Kiritgan parolingizni yodda saqlang!

![Sign Up](../assets/images/lesson-1/sign-up.png)

‍

## **3. Shaxsiy ma'lumotlaringizni kiriting**


Ro'yxatdan o'tish birinchi bosqichini shaxsiy ma'lumotlaringizni kiritib davom ettiring:

* Ism Sharifingiz
* Akkauntingiz uchun parol
* Yashash manzilingiz  

"Work as a freelancer" (Frilanser bo'lib ishlash) ni tanlab, [Upwork Xizmat ko'rsatish shartlari](https://www.upwork.com/legal#terms) and [Xavfsizlik siyosati](https://www.upwork.com/legal#privacy)ni o'qib chiqing.  

So'ng, “Create My Account” ni bosib keyingi bosqichga o'ting.

![Complete your account setup](../assets/images/lesson-1/img03.png)

‍  

Upworkda mijoz topishning 2 xil yo'li bor:
* **Mijoz sizni topadi:** Upwork profilingiz orqali yoki [Proyekt Katalog](https://www.upwork.com/services/) orqali (o'z xizmat turlaringizni namoyish qilish uchun platforma qismi).
* **Siz mijozga yozasiz:** Chop etilgan ishga "proposal" yuborish orqali. 

Har ikkala holatda ham Upworkda yaxshi sayqallangan profilingiz bo'lishi kerak. Profil siz haqingizda, tajribangiz va taqdim etayotgan xizmat turlaringizni aks ettirishi, hamda mijoz e'tiborini torta olishi kerak. Profilni sayqallash sirlarini biroz keyinroq batafsil o'rganamiz.

Hozircha, Upworkga kirib olish uchun zarur bo'lgan asosiy ma'lumotlarni kiritish yetarli.

## **4. Taqdim etadigan xizmat turlaringizni belgilang**

Upwrokda ish boshlashdan oldin 60% to'ldirilgan akkountingiz bo'lishi lozim:

* Rasmingiz
* Mutaxassisligingiz
* O'zingiz haqingizda qisqacha ma'lumot
* Ish tajriba
* Eng kamida 1 ta "skill"

Albatta, 100% to'liq profilingiz bo'lishi juda muhim. Ammo buning barini bugun qilishingiz shart emas. Profilingizni keyinchalik qayta qayta yangilab turishingiz kerak.

Shaxsan men 10 martadan oshiq profilimni yangilaganman va vaqt o'tishi bilan yana ko'p o'zgarishlar kiritishimga aminman.

Birinchi ikkita savol mutaxassisligingiz haqida bo'ladi:

* Bajaradigan ishingiz turi
* Qaysi sohada ishlashingiz
* Tajribangiz 

Siz 4 tagacha sohani tanlashingiz mumkin. Men o'zingiz yaxshi biladigan sohani tanlashni maslahat beraman. Keyinchalik Upworkda shu sohada ishlashni boshlaysiz.

10 tagacha sohangizga bog'liq bo'lgan bilimlaringizni ko'rsating. Bularning hammasi profilingizda ko'rinadi, shuning uchun siz yaxshi biladigan va sohangizga tegishlilarini tanlashga harakat qiling.

![Expertise](../assets/images/lesson-1/img04.png)

‍ 

Keyingi bosqichda, tajriba darajangizni tanlang: Boshlang'ich, O'rta yoki Yuqori.

![Expertise Level](../assets/images/lesson-1/img05.png)

‍  

## **5. Ta'lim darajangizni belgilang**

Bu qismda ta'lim darajangizni va shunga oid ma'lumotlarni kiritasiz.  

Maslahat beraman:

* Ta'lim darajangiz, hali tugatmagan bo'lsangiz ham
* O'qiyotgan sohangiz
* Qo'shimcha ma'lumotlar (sertifikatlar...)

![Education](../assets/images/lesson-1/img06.png)

‍

## **6. Ish tajribangiz haqida ma'lumot**

Sizning oldingi ish tajribangiz Upworkda mijoz topishingizga katta yordam bera oladi. 

Quyidagilarni kiritishingiz mumkin:

* Oldingi ishlagan kompaniyalaringiz
* Hozirgacha ishlagan proyektlaringiz
* Boshqa frilanserlik platformalaridagi proyektlaringiz

![Employment](../assets/images/lesson-1/img07.png)

‍

## **7. Til bilish darajangiz**

Upworkda ingliz tilidagi platforma va ingliz tilini qanchalik bilishingizni profilingizda ko'rsatishingiz majburiy. Ammo, Upworkda mijozlar dunyoning barcha qismlaridan bo'lib, boshqa tillarni bilishingiz sizga yanada ko'p imkoniyatlar yaratadi.

Til bilish darajangizni to'g'ri baholang, yolg'ondan darajani ko'tarib qo'yishingiz sizning foydangizga ishlamaydi.

![Languages](../assets/images/lesson-1/img09.png)

## ‍<br>**8. Soatlik maoshingizni kiriting**

Agar bu sizga qiyinchilik tug'dirsa quyidagilarni eslang:

* Soatlik maoshni har qanday vaqtda o'zgartira olasiz
* Har bir ishga topshirganda o'sha ish talablaridan kelib chiqib boshqacha narx belgilashingiz mumkin

Yangi frilanserlar yo'l qo'yadigan xatolardan biri kompaniyada oladigan maoshlari bilan bir xil narx qo'yishdir. Endi ish boshlayotganda bu zararli bo'lishi mumkin.

Sizga hozircha boshlang'ich narx tanlab, Upworkda ish tajribangiz oshgach buni ko'tarib borish tavsiya etiladi.

<!-- Learn more about [mistakes independent talent make when setting their rates—and ideas to fix them](https://www.upwork.com/resources/mistakes-independent-talent-make-when-setting-rates). -->

![Hourly Rate](../assets/images/lesson-1/img10.png)

## ‍<br>**9. Kasbingiz va bu haqida ma'lumot kiriting**

[Yaxshi tanlangan "title" katta ahamiyat kasb eta oladi](https://www.upwork.com/resources/upwork-profiles-why-a-great-title-and-overview-can-make-a-difference). Avvalo, mijoz sizni qaysi so'zlardan foydalanib qidirishini o'ylaylik.

Mijozlarga sizni osonroq topishda qanday yordam bera olasiz? Quyida bir-ikkita maslahatlarni keltirib o'taman:

* **Qisqa "title" tanlang** Eng kerakli ma'lumotni qisqa, lo'nda tarzda bildiring. Uzun "title" mobil qurilmalarda to'liq ko'rinmaydi. 
* **Aniq ifodalang** Mijoz qidiradigan aniq so'zlardan foydalaning.
* **Birinchi gapingiz juda muhim** "Overview" juda muhim, ammo uning birinchi gapi hammasidan muhim va mijozlarga birinchi bo'lib ko'rinadi.

<!-- ![iOS App Developer](https://www.upwork.com/mc/documents/Screen-Shot-20210312-at-11.57.29.png) -->

"Overview" ham juda uzun bo'lmasligi lozim. Qiziq bo'lishi va sizning bilim, ko'nikmalaringizni aks ettirishi kerak.

Quyidagicha yozishingiz mumkin:
Bir-ikki kichik paragraflar bilan:
"Bu mening soham... Shuncha tajribam bor... Proyektlarim quyidagilardan iborat... Sizga shu xizmatlarni taklif qilaman...". Qisqa, aniq va tayyor!

![Title & Overview](../assets/images/lesson-1/img11.png)

Quyida o'z profilimning title va overview qismini ko'rishingiz mumkin:

![Profile Photo](../assets/images/lesson-1/img08.png)

‍  

## **10. Profilingizga rasm qo'ying**

To'g'ri rasm tanlash muhim. Nega? Chunki siz yaxshi rasm orqali sizni endi ko'rib turgan mijozda ishonch yarata olasiz.

Upworkda rasm qo'yish uchun ba'zi [talablar bor](https://support.upwork.com/hc/en-us/articles/360053305673-Profile-Pictures). Misol uchun:

* Bo'sh bo'lmasligi kerak
* Yuzingiz aniq ko'rinishi lozim
* Logo yoki karikatura ishlata olmaysiz 

Bu yerda profil rasmi uchun Upwork tomonidan [foydali ma'lumotlar berilgan](https://www.upwork.com/resources/how-to-guide-perfect-profile-picture).


## **11. Siz bilan bog'lanish uchun ma'lumotlarni kiriting**

Bu bosqichda o'z shaxsingizni tasdiqlash uchun bir ikki ma'lumot kiritishingiz so'raladi.

Yashash manzilingizni va telefon raqamingizni kiriting.

![Location](../assets/images/lesson-1/img12.png)

‍

![Phone number](../assets/images/lesson-1/img13.png)


## **12. Profilni qayta tekshirib chiqing**

Barcha bosqichlarni tugatdingiz! Endi ma'lumotlaringizni qayta tekshirib, Upworkga jo'nating.

**Diqqat qiling: siz hali ish boshlay olmaysiz**   

Platforma xavfsizlikni ta'minlash uchun sizning profilingizni tekshiradi va ishga topshirishdan oldin o'z shaxsingizni tasdiqlash talab etiladi:

* Pasport orqali
* Onlayn video orqali   

Ko'pincha bu bosqich 5-10 daqida oladi. [Batafsil bu yerda o'qish.](https://support.upwork.com/hc/en-us/articles/360010609234-ID-Verification-Badge)

![Preview Profile](../assets/images/lesson-1/img14.png)



## **13: Upworkda Frilanser bo'ling**

Ta-da Siz Upworkda birinchi ishingizni boshlashga tayyorsiz.   

Keyingi darslarda profilingizni kuchaytirish va qanday qilib mijozlar e'tiborini tortish haqida gaplashamiz.
‍
